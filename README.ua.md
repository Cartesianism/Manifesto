# Маніфест
[EN](https://github.com/Cartesianism/Manifesto/blob/main/README.md) | [UA](https://github.com/Cartesianism/Manifesto/blob/main/README.ua.md) | [RU](https://github.com/Cartesianism/Manifesto/blob/main/README.ru.md)

## Подяка

Друзі! Від імені України та всіх її мешканців дякуємо Вам за допомогу у боротьбі з агресором! Ми знаємо, що війни сьогодні виграються також і в інтернет просторі! Наша перемога і свобода мільйонів людей залежить від того, наскільки ефективно та командно ми працюватимемо!

## Заклик приєднатися

Ми створили «Інтернаціональний Легіон Кібер Військ», до якого запрошуємо приєднатися найкращих з найкращих: розробників та експертів, безпечників та архітекторів, кібер-панків та ветеранів фідошників, хакерів даркнета та контріб'юторів відкритого коду, всіх ІТ фахівців нашої багатонаціональної та волелюбної батьківщини та її друзів з усього світу. Закликаємо Вас стати на варту нашої країни, Європи та світової цивілізації. Допоможіть нам захистити мільйони та мільярди життів! Ви потрібні цій планеті!

## Проблема

Зараз усі ІТ-спеціалісти об'єдналися проти агресії на Україну, але нам не вистачає координації. Ми не можемо собі дозволити хаос під час війни, не можемо допустити, щоб критичні задачі виконувалися неефективно, дублювалися, зривалися через брак ресурсів або компетенцій, а ще гірше - через брак координації між нами. Ми повинні налагодити таку координацію, щоб допомагати одне одному, а не заважати. Щоб не поставити наші цілі під ризик диверсій зі сторони ворога, виконавців під удар, а терміни під загрозу зриву, потрібно чітко розділити людей, що анонімно прийшли з інтернету, та людей, надійність яких підтверджена по ланцюжку "довіряю як собі" починаючи від керівників державних органів України. Усі бажаючі з інтернету повинні мати змогу виконувати некритичні задачі з відкритих репозиторіїв, але не мати доступу до державних цілей та планів. Надійні спеціалісти, які запрошені сюди по ланцюжку довіри, матимуть доступ до закритих репозиторіїв, та від них буде вимагатися відповідне ставлення до своїх задач.

## Вирішення

Я пропоную використовувати загальнодоступні та звичні всім спеціалістам засоби - це git та Github. Але, заради нашої безпеки, робити це з нових анонімних облікових записів. Ми створимо приватні репозиторії для координації проектів. Github має всі необхідні інструменти для планування (issues, milestones, kanban), discussions та для координації роботи, поділ проектів на етапи та завдання, відстеження статусу. Крім того, гітхаб досить безпечний, надійний і може обробляти дуже велике навантаження, має гнучку систему прав користувачів, вбудовані засоби криптографії, у тому числі автоматичний електронний підпис для коммітів, що фіксує кожен новий рядок коду в проекті. Всі завдання будуть додані в один список, згруповані за темами, призначені виконавці, тому можна буде знайти, хто вже працює над завданням. Ми зможемо знайти колег, але не будемо знати, хто саме вони (працюючі над певним завданням), тобто, навіть якщо туди потрапить незнайомець, він не зможе деанонімізувати інших фахівців, якщо, звісно, вони не деанонимизирую себе самі. Краще вести все англійською, щоб можна було запросити і закордонних колег. Кожен спеціаліст має описати/зареєструвати свої компетенції.

## Як приєднатися

- Купуйте новий номер телефону
- Використовуйте новий або окремий телефон для цього номера
- Зареєструйте обліковий запис gmail для цього номера
- Зареєструйте обліковий запис github на цеут емейл
- Додайте issue "New colaborator" тут https://github.com/Cartesianism/Registration/issues/new/choose
